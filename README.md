# Yatzy

Nyckelord: Datastrukturer, slumptal

## Uppgiften

### Lydelse

Skapa ett protokollprogram för tärningsspelet Yatzy. Programmet ska först fråga hur många spelare som deltar, därefter ska användaren få mata in namn på dessa spelare. Därefter ska du faktiskt koda spelet där fem tärningar slås max tre gånger på en runda. Mellan varje kast kan spelaren spara tärningar. När spelaren valt att stanna, eller de tre kasten är över, så måste spelaren lägga sina tärningar nånstans i protokollet. De olika raderna har olika krav. Om ett krav inte uppfylls så blir platsen "streckad" istället.

Efter varje runda ska protokollet skrivas ut och visa en summa längst ner för varje spelare. Protokollet kan se ut såhär.

![image](https://user-images.githubusercontent.com/101513815/224576509-fd79ebd4-f059-49fe-9826-70e506ef1e6e.png)

Ditt program bör hantera så användaren inte kan mata in fel, eller försöka lägga poäng nånstans det inte går.

### Krav för olika betyg

Programmet är på A-nivå med det givet ovan. För bedömningen C så behövs inte själva speldelen, däremot ska programmet fortfarande fungera som ett protokoll.

## Dokumentation & Planering

### Loggbok

Under arbetet förväntas du föra loggbok. Varje inlägg bör innehålla vad du gjort under passet och hur det gått. Skriv även gärna om du uppnått någon av milstolparna i projektplaneringen, använd gärna då ID:n för referens. Få gärna med eventuella problem du stött på och hur du löst dem (ifall du gjort det).

### Projektplan

Du påbörjar ditt projekt med att planera. Detta görs genom en projektplan med milstolpar och grindhål som ska uppnås under arbetets gång. Din projektplan bör revideras minst tre gånger under arbetet för att nå högsta bedömning. Projektplanen ska vara utförlig med detaljerade mål och uppgifter samt när deadline för dessa sker och vad som ska göras.

Projektplanen är det Google Sheet-arket som finns på classroom.

### Flödesschema

I första stadiet av projektet bör du även skissa upp ett flödesschema i förslagsvis draw.io som ska tillhöra ditt program. Tänk på vad de olika symbolerna betyder, samt att du inte har överflödiga punkter i schemat, eller att det är oläsbart.

## Författare

Niclas Lund

## Disclaimer

Uppgiften (eller inspiration till den) är ärligt stulen från EECS-skolan (gamla CSC) och kursen DD1314.
